# 5.01 - Organisera filer i SharePoint och Teams

## Ordning är nästan alltid bättre än kaos

Med de orden börjar inslaget i det här avsnittet. Det låter helt självklart, men det som inte är lika självklart är hur man organiserar filer i SharePoint och Teams. Ofta skapar vi flera sajter i SharePoint eller flera team helt i onödan. 

Sedan innan är vi vana med att ordna filerna i olika mappar i ett filsystem. Om du idag lagrar gemensamma filer på G: så har du säkert ett system med mappar för att ha nån slags organisation. Kanske är mapp-systemet bra och konsekvent. Ibland är det ett arv från en tid då arbetet gjordes på ett annat sätt. 

## Omorganisation

Idag pågår ett arbete bland bibliotek med att organisera om alla böcker från deras traditionella klassifikationssystem SAB (Sveriges Allmänna Biblioteksförening) som bygger på bokstäver, till ett sifferbaserat internationellt system som heter DDK (Dewey Decimal Klassifikation). För mig som inte arbetar med sånt så låter det både stort och svårt. 

Att organisera om filerna på jobbet är säkert också stort och svårt, men mer på vår nivå. Det svåra är att komma överens. Vi behöver vara överens om hur filerna skall sorteras och vad mapparna skall heta och hur de relaterar med varandra. Resten är manuellt arbete. Sedan har vi ett filsystem som passar hur vi arbetar fram tills dess då filsystemet **inte längre** passar vårt sätt att arbeta. 

## Teams är inte svårare, bara annorlunda

När fler och fler arbetar med Teams så måste vi fundera hur vi bäst organiserar filerna för att passa arbetet där. 

### Teams kopplade till projekt eller andra tillfälliga samarbeten

I en del organisationer är Teams en arbetsplats men inte den plats där filerna skall bo permanent.  Vi arbetar där med filerna och flyttar dem sedan till en annan mer permanent plats. 

### Teams kopplade till organisation eller andra permanenta saker. 

I permanenta team blir det viktigare att få till en kanalstruktur som också tar hänsyn till fillagringen. Eller egentligen kanske tvärt om, att fillagringen och därmed kanalerna tar hänsyn till hur vi arbetar. 

## Länkar för avsnittet

Abby Covert har en [webbsajt](https://www.howtomakesenseofanymess.com/) som förklarar vad informationsarktitektur (IA) är. För mig var det här sättet att tänka som en ögonöppnare för mig. 

---


Tillbaka till [poddsidan](/podd/office.365.podden.html)